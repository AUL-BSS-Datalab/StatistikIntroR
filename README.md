# R Intro - Deskriptiv Statistik
I denne workshop bliver du introduceret til programmeringssproget R samt den grafiske brugergrænseflade Rstudio, hvor vi skriver og kører vores kode. Workshoppen er målrettet nybegyndere, det vil sige at der ikke er forventninger til, at man har prøvet at programmere før. Workshoppen starter med at vi i fællesskab installerer R og Rstudio eller oprette en profil i browserudgaven af Rstudio. Workshoppen omhandler deskriptiv statistik og vi kommer blandt andet til at berøre:
1. Hvordan man navigerer i Rstudio
2. Hvordan man indlæser en Excel fil i R
3. Hvordan man anvender basale statistiske funktioner
4. Hvordan man laver visualiseringer

# Data
I mappen data findes det rådata vi bruger i workshoppen. Vores data stammer fra Erik Gahner Larsens bog 'Introduktion til R' (2022) og indeholder forskellige informationer omhandlende folketingsvalg i Danmark. Her ligger vores data i en excel fil fordelt på to ark/sheets. Det første af de to ark indeholder en tabel over antal stemmer fordelt på parti, og det næste ark indeholder en tabel over antal mandater fordelt på parti.

## Tilgå R via en browser
## Gå til Posit Cloud
Ønsker du at tilgå R og Rstudio fra en browser, skal du blot følge dette link: https://posit.cloud/plans/free. Her skal du enten oprette en gratis profil eller logge ind, hvis du allerede har en bruger.
<img src="./StatistikIntro.png" width="400"/>
